uBO Lite (uBOL) on kokeellinen *käyttöoikeudeton* MV3-pohjainen sisällönestotyökalu.

Oletusarvoiset sääntömääritykset vastaavat uBlock Origin -laajennuksen oletuksia:

- uBlock Originin sisäänrakennetut suodatinlistat
- EasyList
- EasyPrivacy
- Peter Lowe’s Ad and tracking server list

Voit lisätä sääntömäärityksiä asetussivulta -- paina ponnahduspaneelin _Rataskuvaketta_.

uBOL on täysin deklaratiivinen, eli suodatus ei edellytä pysyvää uBOL-prosessia ja CSS-/JS-koodin manipulointiin perustuva sisällönsuodatuksen suorittaa laajennusprosessin sijaan luotettavasti selainsovellus. Tämän ansiosta itse uBOL ei kuormita prosessoria tai keskusmuistia sisällöneston tapahtuessa -- uBOL:n työprosessia tarvitaan _ainoastaan_ ponnahduspaneelia ja asetussivuja käytettäessä.

uBOL ei vaadi laajaa "tietojen luku- ja muokkausoikeutta" asennuksen yhteydessä, joten sen valmiudet ovat rajalliset verrattuna uBlock Originiin tai muihin sisällönestimiin, jotka vaativat laajaa "tietojen luku- ja muokkausoikeutta" asennuksen yhteydessä.

On kuitenkin mahdollista myöntää *yksinomaisesti* uBOL:lle laajennetut käyttöoikeudet sivustokohtaisesti niiden suodatuksen tehostamiseksi kosmeettisella suodatuksella ja scriplet-injektoinnilla.

Laajemmat oikeudet myönnetään avoimelle sivustolle avaamalla ponnahduspaneeli ja valitsemalla korkeampi suodatustaso, kuten Optimaalinen tai Täysi.

Tällöin selain varoittaa laajennuksen avoimelle sivustolle pyytämien käyttöoikeuksien seurauksista ja pyytää hyväksymään tai hylkäämään pyynnön.

Jos uBOL:n käyttöoikeuspyyntö avoimelle sivustolle hyväksytään, se pystyy suodattamaan sivuston sisältöä tehokkaammin.

Voit asettaa oletusarvoisen suodatustilan uBOL:n asetussivulta. Jos valitset Optimaalisen tai Täydellisen tilan oletusasetukseksi, sinun on annettava uBOL:lle oikeus lukea ja muokata kaikkien verkkosivustojen tietoja.

Huomioithan, että laajennuksen kehitys vielä kesken, seuraavilla tavoitteilla:

- Laajoja käyttöoikeuksia ei tarvita asennusvaiheesssa, vaan laajennetut oikeudet myönnetään aina sivustokohtaisesti käyttäjän toimesta.

- Täysin deklaratiivinen luotettavuutta ja prosessorin/muistin kuormituksen keventämiseksi.
